Upute za papirologiju za trudnice i majke u radnom odnosu:

Promjene uvjeta rada tijekom trudnoće:
-	Trudna radnica te majka s djetetom do 3 godine života u pravilu ne rade noću niti prekovremeno
      o	Potrebno je poslodavcu predočiti povrdu ginekologa o trudnoći
      o	Noćni i prekovremeni rad u trudnoći dozvoljeni su samo uz pisanu izjavu trudnice koja to traži
-	Za trudnice na radnim mjestima štetnim za zdravlje trudnice ili djeteta, poslodavac je dužan ponuditi drugo radno mjesto (koje ne smije imati manju plaću) ili, u slučaju da to nije moguće, dopust trudne radnice 
      o	Potrebno je poslodavcu predati zamolbu za dopustom trudne radnice, a u roku od 30 dana i  potvrdu ginekologa o trudnoći
      o	Potom poslodavac radnicu upućuje nadležnom liječniku medicine rada koji utvrđuje je li radno mjesto trudnice opasno za zdravlje
      o	Ukoliko liječnik medicine rada utvrdi da je radno mjesto opasno, a poslodavac ne može ponuditi drugo (s istom plaćom), radnica se upućuje na dopust trudne radnice (naknada plaće: 100% od osnovice za naknadu plaće isplaćene radniku u posljednjih 6 mj)
      o	poslodavac je obvezan donijeti u roku od 8 dana od dana zaprimanja zahtjeva, a ako poslodavac u navedenom roku ne donese odluku, smatrat će se da je to pravo priznao od idućeg dana nakon što je taj rok istekao

Komplikacije trudnoće
-	U slučaju komplikacija u trudnoći, odnosno potrebe otvaranja bolovanja za vrijeme trudnoće iz razloga trudnoće, potrebno je HZZO-u za početak bolovanja dostaviti
      o	Izvješće o privremenoj nesposobnosti za rad (izdaje izabrani ginekolog)
      o	Potvrdu o plaći za šestomjesečno razdoblje prije otvaranja prava (izdaje poslodavac)
      o	Broj tekućeg računa
      o	Presliku osobne iskaznice
      o	Zahtjev za isplatu naknade plaće za komplikacije u trudnoći
-	Poslovacu je potrebno poslati doznake izabranog ginekologa
-	Potom je svaki mjesec potrebno i HZZO-u i poslodavcu nositi/poslati doznake za daljnje produžavanje bolovanja zbog komplikacija u trudnoći (do 5. u mjesecu za prethodni mjesec)
-	Naknada plaće: 100% od osnovice za naknadu plaće isplaćene radniku u posljednjih 6 mj, ali ne više od 4.257 kn mjesečno

Rodiljni dopust:
-	Dopust majke od 28 dana (45 dana u slučaju komplikacija u trudnoći) prije očekivanog rođenja do 6 mj života djeteta
      o	Majka mora provesti minimalno 70 dana od rođenja djeteta na rodiljnom dopustu, a ostali dio do 6 mj može pisanom izjavom prenjeti na oca
      o	U slučaju preranog rođenja (prije 37. tjedna ili 359. dana trudnoće) produžuje se za onoliko dana koliko je dijete prerano rođeno
-	Naknada plaće: 100% od osnovice za naknadu plaće isplaćene radniku u posljednjih 6 mj
      o	AKO osoba ima staž od 9 mj neprekidno ili 12 mjeseci s prekidima u posljednje 2 godine (ako ovi uvjeti nisu ispunjeni, naknada je 70% osnovice za naknadu plaće)
-	Ostvaruje se tako da se doznaka ginekologa nosi/šalje poslodavcu i HZZO-u
      o	Ginekolog piše doznaku prije rođenja djeteta (počevši od 28. ili 45. dana (vidi gore) prije očekivanog datuma poroda)
                  - iako ginekolozi najčešće pišu neki datum trajanja tog rodiljnog dopusta, on svejedno automatski u HZZO vrijedi do napunjenih 6 mjeseci života djeteta
      o	Ukoliko majka želi prenjeti dio rodiljnog dopusta na oca potrebno se javiti u HZZO

Očinski dopust
-	10 radnih dana za jedno rođeno dijete, 15 radnih dana u slučaju blizanaca ili više istovremeno rođene djece (moguće iskoristiti do 6 mjeseci života djeteta)
-	Naknada plaće: 100% od osnovice za naknadu plaće isplaćene radniku u posljednjih 6 mj

Roditeljski dopust
-	Traje ukupno 8 mjeseci za jedno prvo i drugo dijete, a 30 mjeseci za 3. ili kasnije dijete te blizance ili više istovremeno rođene djece
      o	Polovica pripada majci, a polovica ocu, uz mogućnost prenošenja svega osim 2 mjeseca na drugog roditelja
      o	U slučaju da je jedan roditelj nezaposlen, drugi roditelj ima pravo na 6 mj roditeljskog dopusta
-	Može se iskoristiti do osme godine života djeteta, može se koristiti u dijelovima, ali najviše dva puta godišnje i u trajanju od najmanje 30 dana
-	Za prijenos dijela roditeljskog dopusta na drugog roditelja (bilo da majka uzima roditeljski do djetetovih ukupnih godinu dana života, ili dio prenosi ocu), potrebno se javiti u HZZO te predati:
            - zahtjev za priznavanje prava na roditeljski dopust jednog roditelja http://www.hzzo-net.hr/dload/obvezno_osig/zahtjev_za_roditeljski_dopust.pdf
            - zajedničku izjavu o dogovorenom prijenosu dijela roditeljskog dopusta (s potpisom oba roditelja) file:///C:/Users/mkusu/Downloads/Izjava_roditelja_o_prijenosu_prava.pdf
            *rješenje HZZO za trajanje roditeljskog dopusta npr do godinu dana života djeteta za majku bude onda od strane HZZO upućeno poslodavcu, te ne treba više doznake
            *ako majka koristi 6mj roditeljskog dopusta, on zapravo traje točno 180 dana, što bude par dana prije 1. rođendana djeteta
-	Naknada plaće: 100% od osnovice za naknadu plaće, ali ne više od 225.5% proračunske osnovice mjesečno (od 2022. 7.500,13 kn mjesečno; vrijedi za prvi dio rodiljnog dopusta tj 4 mj za oba roditelja ili 6 mj za jednog, a nakon toga iznosi 2.328,20 kn)


„Poslodavac ne smije tražiti bilo kakve podatke o trudnoći niti smije uputiti drugu osobu da ih traži, osim ako radnica osobno zahtijeva određeno pravo predviđeno zakonom ili drugim propisom radi zaštite trudnica.“
